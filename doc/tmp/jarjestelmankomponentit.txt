3. Järjestelmän komponentit

3.1. Näkymät

Etusivu

Generoitu html-sivu, jonka tuottaa toiminto front.php. Kuva näkymästä liitteenä X.

Sivuun liittyvät tiedostot:
	logo.png: levytietokannan logo

Etusivulla on tiivis listaus käyttäjän tietokannassa olevista levyistä 
(levyistä näytetään niiden esittäjä, nimi, julkaisuvuosi ja formaatti) 
sekä alasvetovalikko ja hakukenttä, joiden avulla voidaan tarkastella eri listoille luokiteltuja levyjä jonkin suodattimen kanssa. 
Hakukentän käsittelee toiminto front.post.php, joka käynnistetään Show-nappia painamalla. 
Tietokannan levyjen listauksessa jokaisen levyn nimi toimii linkkinä kyseisen levyn infosivulle. 
Lisäksi sivulla on seuraavat linkit:

Sisäänkirjautumattomalle käyttäjälle:

	Login (kirjaudu sisään)
		vie sisäänkirjautumissivulle

Sisäänkirjautuneelle käyttäjälle:

	Logout (kirjaudu ulos)
		kirjaa käyttäjän ulos

	Add a record (lisää levy)
		vie levyn lisäyssivulle

	Control panel (hallintapaneeli)
		vie tietokannan hallintapaneelisivulle


Sisäänkirjautumissivu

Generoitu html-sivu. Kuva näkymästä liitteenä X.

Sivulla on kenttä salasanan kirjoittamista varten sekä OK-painike. 
Painiketta painettaessa toiminto login.post.php käsittelee lomakkeen. 
Isoja ja pieniä kirjaimia ei tulkita samoiksi.


Levyjen lisäys- ja muokkaussivut

Generoidut html-sivut, jotka tuottaa toiminto addedit.php. Kuvat näkymistä liitteinä X ja Y.

Kummallakin sivulla on lomake, jossa on kentät Artist (esittäjä), Title (levyn nimi), 
Box set (onko levy normaali, boksi vai boksiin kuuluva levy), Type (tyyppi), 
Year (first release) (ensimmäisen julkaisun vuosi), Year (this release) (kokoelmassa olevan levyn julkaisuvuosi), 
Format (formaatti), Packaging (kotelon tyyppi), Label (levy-yhtiö), Limited (rajoitettu painos, rajoitetun painoksen painosmäärä), 
Added (lisäämispäivämäärä), Lent (onko levy lainassa ja lainaajan nimi) ja Annotation (kuvaus levystä) sekä 
Cover (kansikuva) -tiedostonlähetyskenttä, jonka avulla voidaan ladata omalta tietokoneelta kansikuva palvelimelle.

Muokkaussivulla lomake on täytetty valmiiksi tietokannasta löytyvillä vanhoilla tiedoilla.

Lomakkeen tiedot lähettää nappi Save ja tyhjentää nappi Reset. Save-napin painamisen jälkeen lomakkeen käsittelee toiminto addedit.post.php.

Sivulla on lisäksi linkki Front page, joka vie takaisin etusivulle.


Levyn infosivu

Generoitu html-sivu, jonka tuottaa toiminto details.php. Kuvanäkymästä liitteenä X.

Sivuun liittyvät tiedostot:
	levyn kansikuva, mikäli sellainen on talletettu tietokantaan

Sivulla on levyn kansikuva (jos sellainen löytyy tietokannasta) sekä levyn esittän, levyn ja levy-yhtiön tietokannasta löytyvät tiedot 
(esittäjän nimi, esittäjän kotisivu, kuvaus esittäjästä, levyn julkaisuvuodet - alkuperäinen ja kokoelmassa olevan levyn julkaisuvuosi, 
tyyppi, formaatti, kotelon tyyppi, rajoitetun painoksen tapauksessa painosmäärä, lisäyspäivämäärä, 
tieto siitä, onko levy lainattu ja kenelle, kuvaus levystä, levy-yhtiön nimi, levy-yhtiön kotisivu ja kuvaus levy-yhtiöstä).

Sivulla on linkki Front page, joka vie takaisin etusivulle. Sisäänkirjautuneelle käyttäjälle näytetään lisäksi linkit:

	Edit record (muokkaa levyä)
		vie levyn muokkausssivulle

	Delete record (poista levy)
		Varmistaa JavaScript-ilmoitusikkunassa, haluaako käyttäjä todella poistaa levyn. 
		Jos käyttäjä klikkaa OK-painiketta, toiminto delete.php poistaa levyn tietokannasta ja ohjaa käyttäjän sen jälkeen etusivulle. 
		Cancel-painikkeen klikkaaminen ei aiheuta muutoksia.

(Lisäksi sivulla on em. linkit esittäjän ja levy-yhtiön kotisivuille, mikäli ne on talletettu tietokantaan.)


Levytietokannan hallintapaneeli

Generoitu html-sivu, jonka tuottaa toiminto control.php. Kuva näkymästä liitteenä X.

Sivulla on välilehdet Artists (esittäjät) ja Labels (levy-yhtiöt), joilla voi lisätä, muokata ja poistaa tietokannasta löytyviä esittäjiä ja levy-yhtiöitä.

Artists-välilehdellä on alasvetovalikko, josta voi valita, lisääkö uuden esittäjän vai muokkaako jotain tietokannasta ennestään löytyvää esittäjää. 
Valinta varmistetaan painamalla painiketta Show, jolloin toiminnot control.php ja control.post.php käsittelevät tapahtuman.
Välilehdellä on kentät Name (nimi), Sortname (esittäjien järjestämiseen käytettävä nimi), 
Homepage (kotisivu) ja Annotation (vapaavalintainen kuvaus esittäjästä). Jos muokataan tietokannasta vanhastaan löytyvää artistia, lomake on esitäytetty tietokannasta löytyvillä tiedoilla. 
Lomakkeen tiedot tallennetaan Save-nappia painamalla tai valittu esittäjä poistetaan tietokannasta Delete-nappia painamalla. 
Nappia painettaessa toiminnot control.php ja control.post.php käsittelevät tapahtuman.

Labels-välilehti on täysin vastaavanlainen (lukuunottamatta Sortname-kenttää, jota ei ole).

Lisäksi sivulla on linkki Front page, joka vie takaisin etusivulle.



##########################################################

3.2. Toiminnot


front.php

Toiminto auttaa generoimaan tietokantasovelluksen etusivunäkymän. Käynnistyksen yhteydessä ei välitetä parametreja.

Toiminto tekee tietokantakyselyt, joilla haetaan taulusta list sisäänkirjautuneen käyttäjän tapauksessa kaikki listat ja sisäänkirjautumattoman käyttäjän tapauksessa vain julkiset listat. 
Toiminto hakee myös tarvittaessa tietokannasta ne levyt, joissa esiintyy tietty suodatinsana.
Lisäksi haetaan taulusta record jokaisen levyn id, nimi, alkuperäinen julkaisuvuosi ja formaatti sekä taulusta artist levyn esittäjän nimi. Toiminto myös generoi jokaista levyä vastaavan infosivun urlin.


login.post.php

Toiminto käynnistetään sisäänkirjautumissivulta käsittelemään kirjautumislomake. TOiminto tarkistaa käyttäjän käyttöoikeuden tämän syöttämän salasanan perusteella. 
Jos annettu salasana on oikea, laitetaan Atomikin session päälle ja generoidaan etusivu, jolla näkyy myös ylläpitoon tarvittavat linkit. Jos salasana on väärä, ei tehdä mitään.

Toiminnon parametrit:
	password (salasana): merkkijono

	
logout.php

Toiminto käynnistetään etusivulta linkkiä Logout klikkaamalla. Toiminto kirjaa käyttäjän ulos (Atomikin session) ja ohjaa käyttäjän takaisin etusivulle.


addedit.php

Toiminto auttaa generoimaan levyjen lisäys- ja muokkaussivut. Käynnistyksen yhteydessä ei välitetä parametreja. 
Toiminto käynnistyy etusivulta linkkiä Add a record klikkaamalla tai levyn infosivulta linkkiä Edit record klikkaamalla.

Toiminto tarkistaa ensin, onko käyttäjä kirjautunut sisään. 
Sen jälkeen tehdään tietokantakyselyt, joilla haetaan kaikkien esittäjien id:t taulusta artist (ja järjestetään ne sortnamen mukaan), kaikki eri boxset-tyypit, 
kaikki levytyypit taulusta type, kaikki formaatit taulusta format, kaikki kotelotyypit taulusta packaging ja kaikki levy-yhtiöiden id:t taulusta label (ja järjestetään ne nimen mukaan).


addedit.post.php

Toiminto käynnistetään levyjen lisäämisnäkymästä käsittelemään lisäyslomake tai levyn muokkausnäkymästä käsittelemään muokkauslomake. 
Toiminto tarkistaa käyttäjän lomakkeelle syöttämät tiedot ja antaa tarvittaessa virheilmoituksen puuttuvista pakollisista tiedoista. 
Kelvolliset parametrit saatuaan ohjelma lisää tauluun record käyttäjän haluaman levyn tai päivittää muokattavan levyn tiedot taulussa record.

Toiminnon parametrit:
	artist (esittäjä): kokonaisluku (id jollekin tietokannasta löytyvälle esittäjälle, jotka on lueteltu alasvetovalikossa)
	title (levyn nimi): merkkijono
	boxset (onko levy normaali, boksi vai boksiin kuuluva levy): merkkijono (normal, boxset tai item)
	box_id (boksin tunniste): kokonaisluku
	type (tyyppi): merkkijono (album, single, EP, compilation, soundtrack, interview, live tai other)
	year (first release) (ensimmäisen julkaisun vuosi): kokonaisluku
	year (this release) (kokoelmassa olevan levyn julkaisuvuosi): kokonaisluku
	format (formaatti): merkkijono (CD, 2CD, DVD, CD+DVD, DVD+CD)
	packaging (kotelon tyyppi): merkkijono (jewel case, digipack, keep case tai other)
	label (levy-yhtiö): kokonaisluku (id jollekin levy-yhtiölle, jotka on lueteltu alasvetovalikossa)
	limited (onko rajoitettu painos): boolean
	ltd_num (rajoitetun painoksen painosmäärä): kokonaisluku
	added (lisäyspäivämäärä): date
	lent (onko levy lainassa): boolean
	borrower (lainaajan nimi): merkkijono
	annotation (kuvaus levystä): merkkijono
	cover (kansikuvan tiedostonimi): merkkijono


details.php

Toiminto käynnistetään etusivulta klikkaamalla jonkin levyn nimeä, jolloin se auttaa generoimaan levyn lisätietosivun. 
Toiminto saa parametrinaan levyn id:n.

Toiminto tekee tietokantakyselyn, jolla haetaan taulusta record levyn tiedot (nimi, onko se osa boksia, boksin tunniste, tyyppi, julkaisuvuodet, formaatti, 
kotelon tyyppi, onko rajoitettu painos, rajoitetun painoksen numero, lisäyspäivämäärä, onko lainattu, lainaajan nimi, levyn kuvaus, kansikuva), 
taulusta artist levyn esittäjän nimi, kotisivu ja kuvaus sekä taulusta label levy-yhtiön nimi, kotisivu ja kuvaus.


delete.php

Toiminto käynnistetään levyn infosivulta klikkaamalla Delete record -linkkiä ja valitsemalla ilmestyvästä varmistusikkunasta OK-painike. Toiminnon parametrina välitetään poistettavan levyn id.

Toiminto tarkistaa ensin, onko käyttäjä kirjautunut sisään, poistaa sitten levyn tietokannasta ja ohjaa käyttäjän takaisin etusivulle.


control.php

Toiminto käynnistetään etusivulta klikkaamalla linkkiä Control panel, ja se auttaa generoimaan levytietokannan hallintapaneelin välilehtineen.

Toiminto tarkistaa ensin, onko käyttäjä kirjautunut sisään. Tietokannasta haetaan kaikki esittäjät ja levy-yhtiöt.


control.post.php

Toiminto käynnistetään käsittelemään lomake, kun hallintapaneelissa klikataan Show-, Save- tai Delete-painiketta. 
Show-napin tapauksessa valinnasta riippuen toiminto joko generoi tyhjän lomakkeen tai hakee tietokannasta valitun esittäjän tai levy-yhtiön tiedot lomaketta varten. 
Save-nappia painettaessa toiminto tarkistaa käyttäjän syöttämät tiedot, generoi tarvittaessa virheilmoitukset ja kelvolliset tiedot saatuaan lisää esittäjän tai levy-yhtiön tietokantaan tai päivittää vanhat tiedot. 
Delete-nappia painettassa toiminto tarkistaa, onko esittäjällä tai levy-yhtiöllä levyjä tietokannassa. Myönteisessä tapauksessa se generoi virheilmoituksen, kielteisessä poistaa valitun esittäjän tai levy-yhtiön tietokannasta.

Toiminnon parametrit:
	entry (valitun esittäjän tai levy-yhtiön tunniste): kokonaisluku
	name (valitun esittäjän tai levy-yhtiön nimi): merkkijono
	sortname (valitun esittäjän järjestysnimi): merkkijono
	homepage (valitun esittäjän tai levy-yhtiön kotisivun url): merkkijono
	annotation (valitun esittäjän tai levy-yhtiön vapaavalintainen kuvaus): merkkijono
	
	

########################################################

3.3. Muut komponentit

- style.css: Sivujen ulkoasun määrittelevä css-tiedosto.
- logo.png: Levytietokannan logo.
- favicon.ico: Selaimen osoiterivillä näkyvä pikkukuvake.
- levyjen kansikuvat
